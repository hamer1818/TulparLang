---
tags: [moc, traps, debugging]
---

# Tuzaklar — bir sorun çıktığında İLK bakılacak yer

> Bu not, bu projede **tekrar tekrar** yaşanmış hata sınıflarının indeksi.
> Yeni bir belirti gördüğünde önce burayı tara: çoğu "yeni" hata buradaki
> kalıplardan birinin başka bir yüzü.

## 1. "Testim yeşil ama hiçbir şey ölçmüyor"
En sık ve en pahalı sınıf. **Her düzeltme, hatayı bilerek enjekte edip doğru
testin kızardığı görülerek doğrulanır** ([[Testing]]).

### 1a. Karar sınandı, ÇAĞRI sınanmadı — BEŞ kez yaşandı
Yardımcı fonksiyonu doğrudan çağıran bir test, o yardımcının **çağrı yerinden
silinmesini** göremiyor. Çağrı çizim/döngü göbeğindeyse pencere olmadan
sürülemiyor ve bozma sessizce kaçıyor.

Yaşananlar: menü dağıtımı (`_s3_menu_act3`), pencere tazeleme
(`_ed_sync_window3`), bırakma kararı (`_dk_drop_result3`), kaydırma adımı
(`_ed_iscroll_step3`), yuva içi sınır (`_dk_div_pick3`/`_dk_div_apply3`).
**Çözüm hep aynı:** kararı ayrı bir SAF fonksiyona çıkar ve testi ONU sürsün.

**Saf fonksiyon YETMEDİĞİNDE:** çağrının kendisi fare/pencere istiyorsa
**KAYNAĞI OKUYAN** bir test yaz — `read_file("lib/scene3d.tpr")` + `split`
ile hem çağrının varlığını hem SIRASINI sına (`t_div_is_wired_into_the_frame`).
Sınırı açık ve dürüstçe yazılmalı: "bir yerden çağrılıyor" der, "her karede
çağrılıyor" demez. Aynı desen `t_no_duplicate_function_names`'te de var.

### 1b. Beklenti sınanan formülün kendisinden türetiliyor
Nişan yönü hatası (2026-08-14) böyle kaçtı: test, beklediği yönü sınadığı
formülden üretiyordu → 180°'lik hatayı onayladı. **Beklenti bağımsız bir
kaynaktan gelmeli.**

### 1c. Test sayıları TAM BÖLÜNÜYOR
Dock testlerinde üç bozma kaçtı çünkü 1440/2 ve 820/2 tam bölünüyordu — "son
panel artanı alsın" kuralı hiç sınanmıyordu. **Tek sayılı ölçü kullan**
(1000 genişlik, 821 yükseklik).

### 1d. Senaryo hiç kurulmuyor
- Yinele yığını testi hiç geri alma yapmıyordu → yığın zaten boştu.
- Tek-atım bölge testi tek gövdeyle senaryoyu üretemiyordu (iki gerekti).
- Üç ışıkta ortadakini silmek, kaydırma ile takasla AYNI sonucu veriyor
  (dört ışık gerekiyordu).

### 1e. Sıra bağımlılığı
Global durum testler arasında taşınıyor. `scene3d_reset()` bir şeyi
sıfırlamıyorsa sonraki test onu miras alır. İlerleme bayrakları (`_lvl_done3`)
ve geri-al yığınları bu yüzden reset'e eklendi.

### 1f. Eşitlik "sığıyor" sayılıyor
`içerik <= yükseklik` iddiası, payı sıfırlayan bozmadan KAÇIYOR. Görünür bir
pay ayrı bir iddia olmalı.

### 1g. Kaçan bozma = ÖLÜ KOD olabilir
Bozma kaçtığında ilk varsayım "test eksik" olmasın: koruma **gereksiz** de
olabilir. Yuva içi sınırda iki koruma böyle silindi — fareyi piksel olarak
kelepçeleyen satır (pay tabanı zaten sağlıyordu) ve "son panel artanı alır"
özel durumu (yığmalı toplamda son panelin bitişi zaten tam T). İki yerde
tutulan koruma, hangisinin yük taşıdığını sınanamaz yapıyor.

### 1h-4. Test ÖLÇEĞİ sızıntıyı görünmez yapıyor
Bölüm ızgarasının "ekranda kalıyor" testi 10 bölümle koşuyordu; dikey
ortalamayı sabit bir tepeye çeviren bozma o boyutta hâlâ sığıyor ve
**kaçıyordu**. Taşma ancak satır sayısı büyüyünce görülüyor.
**Kural:** yerleşim testlerini tek boyutta değil, birkaç ölçekte koştur
(3 / 10 / 25 / 60) — sınır davranışı ancak ucunda görünür. Aynı testte
"kaç bölüm" gibi bir eksen varsa, o eksenin uç değerlerini de ölç.

### 1h-3b. Kurulum, ikinci koşulu zaten sağlamıyor
"Bölümler düğmesi kayıt kapalıyken çıkmamalı" testi kayıt KAPALI ama
**tek bölümlü** bir sahnede koşuyordu; düğme zaten çıkmazdı, yani kayıt
koşulunu silen bozma kaçtı. İki koşullu bir kuralı sınarken, sınanmayan
koşulun **sağlandığından** emin ol — yoksa test öteki koşulu ölçer.

### 1h-2. Testin kendi SIRASI sızıntıyı görünmez yapıyor
Kutu seçimi testinde kameranın arkasındaki cisim, listenin **sonunda**
duruyordu. Yansıtma başarısız olunca sonuç değişkenleri bir önceki cismin
değerlerinde kalıyor — sondaki cisim ekran dışındaki komşusunun değerlerini
miras alıyor ve kutuya girmiyordu. Bayrağı yok sayan bozma bu yüzden
**kaçtı**. Sızıntıyı görünür kılan şey sıralama: arkadaki cismi ekranın
ortasındaki cismin HEMEN ARDINA koymak.
**Kural:** "eski değeri okuma" hatalarını sınarken, okunacak eski değerin
testi kızartacak bir değer olduğundan emin ol.

### 1h-3. Döngünün SONUNDA ölçmek geri koymayı taklit ediyor
Önizlemenin modeli kirletmediğini sınayan test, sol/sağ/alt üçlüsünü
döngüde çağırıp sonunda ölçüyordu. Son çağrı panelin **kendi** yuvasına
olduğu için, geri koymayı silen bozma "geri koymuş" gibi göründü.
**Kural:** tek bir çağrıdan **hemen sonra** ölç ve hedefi asla nesnenin
bulunduğu yer seçme.

### 1h. Testin KENDİ kurulumu sınananı ortadan kaldırıyor
Yan yuvadaki panellerin alt yuvanın üstünde bitmesi hiç sınanmıyordu: paylaşım
testlerinin hepsi konsolu yan yuvaya taşıyor, yani **alt yuva boş kalıyor** ve
`- _dk_bh3()` çıkarmasını silmek hiçbir testi kırmıyordu. Aynı sınıf:
`goto_level3d` testi `_cur_lvl3 == 0` iken koşuyordu.
**Sor:** bu testin kurulumu, sınadığım şeyin ETKİSİNİ sıfırlıyor mu?

## 2. Enjeksiyon harness'ı yalan söylüyor
`lib/*.tpr` içinde **süslü parantez dengesi bozulursa** `cmake --build` yine
BAŞARILI döner (`.tpr` yalnız gömülü bir dize). Hata test programı
`import` edince çıkıyor → **test hiç koşmuyor, çıktı boş**. Boş çıktıyı
"kırılan yok" diye okuyan harness bunu **"KAÇTI"** diye raporluyor.

**Kural:** `Tests:` satırının VARLIĞINI denetle; yoksa "KOŞMADI" yaz.
Enjeksiyonları ifade düzeyinde yap (`if (cond)` → `if (true)`), satır
silerek blok yapısını bozma.

**İkinci yalan biçimi: harness YANLIŞ ADI arıyor.** `FAIL` satırı testin
ETİKETİNİ yazıyor (`"yineleme eklenen bolumu geri getiriyor"`), fonksiyon
adını (`t_redo_restores_a_structural_add`) değil. Beklenen testi fonksiyon
adıyla arayan harness altı bozmanın beşini **"KAÇTI"** diye raporladı —
oysa hepsi yakalanmıştı. Kural: eşleşmeyi `test("<etiket>", "<ad>")`
kayıtlarından KUR, iki adı elle eşleştirme. Beklentiyle çelişen bir "kaçtı"
raporunda önce harness'ın kendisinden şüphelen: kırmızı listesine BAK.

## 3. Penceresiz ölçüm boşa çıkıyor
`text_width()` / `font_width()` **pencere yokken 0 döner** → her yerleşim
karşılaştırması `0 <= sınır` olur ve **her metin "sığıyor" görünür**.

**Savunma:** karakter bütçesi testi. `_t_fits3(label, boxw)` bütçeyi KUTU
GENİŞLİĞİNDEN türetiyor (`boxw * 2 / 23` ≈ 11.5 px/karakter, ölçülmüş).
Yeni bir panel/pencere eklerken metinlerini bu teste EKLE — eklendiği anda
her seferinde eski taşmalar çıktı ("tek atim: yok" 13/11, kural özeti
462/280, "birinci sahis" 13/11).

Gerçek ölçüm gerekiyorsa: web hedefi + başsız Chrome (CDP). Bu makinede
Chrome/Chromium ve Xvfb **YOK**.

## 4. Grafik/pencere kuralı
**Asla raylib penceresi açma.** Pencere açan komutlar `DISPLAY=` altında
koşar. Görsel/oynanış testini **kullanıcı yapar**.

- `tame_impl_*` bağlamalarının çoğu `tame_window_ready` denetimi yapıyor;
  yapmayan biri pencere yokken **çöker**. (`tame_impl_scissor` böyleydi.)
- `screen_width()` pencere açılmadan **0** döner → 0'a göre kelepçelemek
  kayıtlı yerleşimi siler.

## 5. Koordinat/ölçek karışmaları
- **Kaydırma:** içerik yüksekliğini EKRAN koordinatında saklamak, sınırın
  kaydırdıkça küçülmesi demek → kaydırma yolun yarısında kilitleniyordu.
  Mutlaklaştırmayı **yazan** tarafta yap, okuyan tarafta değil (okuyan tarafta
  bir kare gecikme kalıyor).
- **Kırpma:** `kirp()` yalnız ÇİZİMİ kırpıyor. Widget kuyruğu ve fare denetimi
  ayrıca kırpma-farkında olmalı, yoksa görünmeyen widget hem çakışma
  dedektörüne kırmızı kutu çizdirir hem tıklamaları yer.
- **Yörünge kamerası:** `_cam_dist` YARIÇAP, biçimdeki "dist" YATAY mesafe.
  Ters dönüşüm tek yerde olmalı.

## 5b. İki ayrı "aynı" sayı
- **Bölüm sayısı İKİ yerde:** `level_count3d()` sahne JSON'undaki bölüm
  dizisini sayıyor; elle yazılmış oyunda (`bolum3d(1, "kur1")`) o dizi BOŞ ve
  oynanabilir sayı `_lvlN`'de. Menü ilk yazımda `level_count3d()` kullandı ve
  "Bölümler" düğmesi kod tabanlı oyunlarda hiç çıkmadı. Bir sayıyı sormadan
  önce **hangi soruyu** sorduğunu belirle: "kaç bölüm serileştirildi" ile
  "kaç bölüm oynanabilir" aynı şey değil.

## 6. Dil ve codegen tuzakları
- **Yerel değişken GLOBAL'i gölgeliyor** (açık codegen hatası) → probe/test
  yazarken benzersiz ad kullan.
- **Aynı adlı iki fonksiyon**: derleyici uyarmıyor, biri sessizce ölüyor.
  `bolum_git3d` iki kez tanımlıydı; sonra `_ed_capture3` (0 argümanlı eski
  hâli + yeni 1 argümanlı) aynı tuzağa düştü — belirtisi "düzeltmem hiç
  çalışmıyor" oldu. Koruma çalışıyor: `t_no_duplicate_function_names`
  kaynağı okuyup ADI VEREREK kırmızıya dönüyor. **Yeni yardımcıya ad
  verirken önce `grep "func <ad>("`.**
- **`%` yok** → `mod()`/`fmod()`. **`/` bir operand float ise float bölme.**
- **Çoklu dönüş yok** → sonuç global ile döner (`_dk_rect3`, `_ed_ray3`).
- Ayrılmış kelimeler: `len`, `tip`, `icinde`, `don`, `dene`, `move`, `metin`,
  `tekrar` — yerel değişken adı olarak kullanma.
- `toString(30.0)` bir ara `"3e+01"` veriyordu (düzeltildi) — üretilen Tulpar
  kodunda geçersiz.

## 7. Derleme / gömülü lib
- `lib/*.tpr` **derleme zamanında gömülüyor** → değişikliği görmek için
  `cmake -S . -B build-linux` **RECONFIGURE** şart; yalnız `--build` yetmez.
- Kökteki bayat `.a` arşivleri taze derlemeyi gölgeler.
- Koşumları paralel çalıştırma: hepsi CWD'ye `a.out` yazar.
- `./build.sh test` + `suites` aynı anda ~18 GB RAM'e çıkabiliyor → OOM ile
  öldürülebilir; adımları AYRI komutlarda çalıştır.

## 8. Sessiz veri kaybı — [[Editor]]'de tam liste
Belirti hep aynı: hata yok, ekranda bir şey görünmüyor, dosya sessizce
yanlış. Dokuz ayrı örneği [[Editor]]'de tabloda. Ortak kök: **bir işlemin
neyi koruyup neyi atacağı belirsiz bırakılmış.**

**Alt sınıf: PARALEL DİZİ alan listesi İKİ yerde.** Bölgeyi silmek her
diziyi kaydırıyor, çoğaltmak her diziyi kopyalıyor — listeler ayrışırsa
silme kaydırır, çoğaltma düşürür ve ikisi de sessiz. Çare: testin listeyi
**kopyalamaması**; silme fonksiyonunun kaynağından okuyup çoğaltmada
aranması. Aynı aile: `trigger3d`/`spawn3` gibi kurucular yalnız birkaç alanı
alıyor, gerisi varsayılana düşüyor — kopya "aynı görünen ama hiçbir şey
yapmayan" nesne oluyor.

**Alt sınıf: ÖNİZLEME ile SONUÇ ayrı formüllerden.** Panel sürüklemesinin
bırakma önizlemesi ekranın üçte birini boyuyordu, oysa panel payına düşeni
alır — vurgulanan alan bırakınca oluşan alan DEĞİLDİ. Çare: önizlemeyi
sonucun kendi fonksiyonundan üretmek (modeli geçici kurup `_dk_rect3`'ü
okumak), yani "iki formül aynı sonucu veriyor mu" diye ummamak.

**Alt sınıf: TERS işlem simetrisi.** Geri alma ↔ yineleme, kes ↔ yapıştır,
kaydet ↔ yükle — bir çiftin iki ucu durum TAKAS eder ve ikisi de aynı
BİÇİMDE saklamalı. Yinelemenin karşı durumu tek bölüm olarak saklanınca
"CTRL+Z, CTRL+Y" sahneyi siliyordu. Test yazarken **gidiş-dönüşü kapat**:
işlemin tersi tek başına yeşil olabilir, çift ise ancak iki adım sonra
bozulur (bir bozma tam bu yüzden ilk turda kaçtı).

## İlgili
[[Testing]] · [[Editor]] · [[Scene3D]] · [[Build System]] · [[Decisions]]
